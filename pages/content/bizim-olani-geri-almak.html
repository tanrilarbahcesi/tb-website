Bizim Olanı Geri Almak | Satanist Kültür ve Kolektif Bilinç | Tanrılar Bahçesi
Satanist kültürün köklerini ve kolektif bilincin önemine değinelim. Kültürümüzü yeniden inşa etme yolunda bazı tespitler ve öneriler içeren bir yazı.
satanizm, teistik satanizm, spiritüel satanizm, satanist kültür, şeytan, satanist müzik, kolektif bilinç, toplumsal hafıza, satanist gelenek, ibrahimi gelenek, demon, politeizm, ayetler kitabı, şeytanın ihtişamı, satanist kolektif, türkiye satanizm, şeytani farkındalık, kültürel eleştiri, satanizm kötülük, şeytani düşünce
<h1>BİZİM OLANI GERİ ALMAK</h1>
<img class="img-content" alt="Bir sanat örneği olarak ebru." src="/img/bizim-olani-geri-almak.jpg" />
<h2>SATANİST KÜLTÜR</h2>
<p>Kim ne derse desin, Spiritüel Satanistlerin bir kültürü yok ve bu durum sürekli insanlarımızı kopuşa sürüklemekte. Kültür bir toplumun devamlılığının anahtarıdır. Kolektif bilincin bir yansımasıdır. Kolektif bilinç kolektif bellekten yani toplumsal hafızadan beslenir. Toplumsal hafıza ise bir toplumun ortak deneyimlerinin sonucudur.</p>
<p>Örneğin birkaç kişilik bir arkadaş grubunu ele alalım. Bir gezi sırasında bu arkadaşlardan biri ormanda yüksekten düşüp yaralandı. Diğerleri de onu güç bela kurtardılar. Bu arkadaş grubu bir sonraki ormana gidişinde artık daha farklı davranacak ve temkinli olacaktır ve bunun için kimsenin kimseye bir şey söylemesine gerek yoktur. Kolektif bilinç budur.</p>
<p>Satanistlerin sağlam bir kolektif bilince sahip olması gayet zordur. Çünkü Satanist kültürü yoktur desek yeridir. Kültür kolektif bilincin zaman içerisinde oluşturduğu davranışlar bütünüdür. Fakat Satanistlerin bunu sağlayacak bir zamanı olmamıştır. Dahası, bu konu aynı zamanda “hangi Satanizm?” konusunu da öne çıkarmaktadır. Çünkü Satanizm adı altında bir sürü şey yapılmış ve bunların arasında bariz bir ayrım yapılmamıştır. “Satanizm’ler” arasındaki çizginin bulanıklığı birbirine ters düşüncelerin ürünlerinin bu çizgilerden rahatça geçmesine olanak sağlamıştır. Böylece aslında birbirinden çok farklı kolektif belleğe sahip oldukları halde kendini aynı şekilde Satanist adleden bireylerin ürettiği her şey birbirlerinin kültürünün oluşmasını baltalamıştır.</p>
<p>Bunun önüne geçmenin yolu Satanist kültürün temellerine dokunmaktan geçer. Günümüzde Türkiye’de en yaygın olan Satanizm anlayışı Ayetler Kitabı’na dayanır. Ben de bu kitabın Şeytan’dan geldiğini kabul ediyorum. Ancak bu çoğunluğun Satanizm’i uygulayışı ile benim uygulayışım arasında önemli farklar var. Sitedeki içerikleri okudukça bu farkları ve nedenlerini zamanla anlayacaksınız.</p>
<p>Temelleri değiştirmekten kastım ise bir reddiye vermek değil. Fakat Satanizm İbrahimi geleneğin bir uydurmasıdır. Politeistleri açıkça Satanist-Şeytan Tapıcısı saymışlardır. Haklılar da… O zamanın klasik politeizmi şimdinin Satanizm’idir. Ancak benim gördüğüm şu ki, Satanistler binlerce yıl birikmiş yazılı kaynakları, oturmuş kültürleri hiç görmeyip onun yerine goetia gibi Şeytan’ın düşmanlarının kaynaklarını görmekte ve daha da kötüsü “bizim tanrılarımız demonlardır” gibi yanılgılara kapılmaktadır. Bu, Şeytan'ın düşmanlarının yaptığını yapmaktır. Satanizm ve korku kavramlarını birbirine yakınlaştırmaktır. Satanizmin kökünü çürütür. Doğarken öldürür. Satanizm eskinin normalidir. Eğer bugün Satanist düşünceyi Şeytan’ın düşmanlarının kaynakları ile beslersek yarın eskinin normali ile hiçbir alakamız kalmayacak.</p>
<br />

<h2>BİZİM OLANI GERİ ALMAK</h2>
<p>Şeytan’ın ihtişamı, kendisine atfedilen bütün kötü sıfatları taşımaya yeter. Ancak insan aynı kudrete sahip değildir. Bu yüzden “Şeytan ben karanlığım şöyleyim böyleyim diyor” boşunu bırakın. Bunu dediğinden fazla ayınlığım, çiçeğim, böceğim diyor. Sizin siyah giyinip gotik makyaj yapmanız, metal müzik dinlemeniz, bir tanrının demon halini onun mısırdaki haline tercih edip demonla uğraşmaya kalkmanız, falan filan… bunların hepsi gözünüze hoş geliyor olabilir ama aslında bu davranışlar İbrahimi geleneğin Şeytan anlayışına uymaktır. Aranızda bu şekilde çok insan olduğunu biliyorum ve kesinlikle ayrıştırmak istemiyorum. Hatta bu tür şeylerin bazılarını ben de yapıyor olabilirim. Sonuçta zevk ve tercih meselesi. Fakat bu tür şeyleri Satanizm ile ilişkilendirirsek, Şeytan'ın tasvir ettiği Satanizmden çok Allah’ın tasvir ettiği Satanizme benzer.</p>
<p>Satanistin kültürü gaspedilmiştir. Satanist kültür kötülüğü çağrıştıran temalarda sıkışmıştır. Yapılması gereken çok açıktır: bizim olanı geri almak. Örneğin müziğin her türlüsü Şeytan’ındır. Kötü Tanrı için söyleniyor bile olsa o Şeytan’ındır. Bu yüzden benim Satanist müzik konusunda bir önerim var ve bunda gayet ısrarcı düşünüyorum. Türkiye’de Müslümanların “ezgi” dedikleri bir müzik türü var. Bunlar tam anlamıyla ilahi sayılamayacak şeylerdir. Ancak hepsi islami temalar içerirler. Birkaç örnekle basitçe anlatabileceğimi düşünüyorum. Ömer Karaoğlu, Grup Genç, Eşref Ziya gibi müzisyenlere göz atınız. Bu tür şarkılardan örnek alınabilir. Dahası, bu şarkılardan bazıları çok ufak değişikliklerle kolayca Satanist müziğe dönüştürülebilir. Buna örnek olarak birkaç ezgi ismi yazacağım. Bunları biraz dinler ve sözlerine bakarsanız ne demek istediğimi anlayacaksınız.</p>
<ul>
	<li>Eşref Ziya - Bir Güneş Doğuyor</li>
	<li>Ömer Karaoğlu - Döneceğiz</li>
	<li>Teymullah - Bir Sabah Gelecek Kardan Aydınlık</li>
    <li>Grup Yeniçağ - Gölgeler</li>
</ul>
<p>Bütün bunlar yetmezmiş gibi bir de bu ezgilerin üretimi de çok kolay. Biraz müzik bilgisiyle ortaya çıkabilen şeyler ve hatta bazısında arka plan için müziğe ihtiyaç bile yok. Tada! Satanist müziği elimizde. Telif mi? “Hak” konusuna bu sansürlü internet ortamında girmem pek mümkün değil.</p>
<p>Benim örneğim müzikle ilgiliydi ama Satanist bütün konularda üretmelidir. Üretmelidir ki kültürü olsun. Eğer bir mesleki bilgisi, bir uzmanlığı varsa bunu Satanizme katkı sağlayacak şekilde nasıl kullanacağını düşünmeli ve elinden geleni yapmalıdır.  Bu konuda da zaten sahip olunanı kullanmaktan çekinmemelidir. Bütün camiilere bakın. Bu camiileri İslam’a ait kılan olan şey nedir? Duvarında Allah yazması mı? O yazıyı yazmadan da o yapıyı dikersin. Onu Müslüman yapan içinde olanlardır. Müslümanlara benzemeyelim diye onların her yaptığının tersine uğraşmak fayda getirmeyecektir. Çünkü bu çaba Satanizmi kötülük temasına sıkıştırmaya devam eder. Önemli olan yapılanların içeriğidir. Bilinmelidir ki Müslümanların kültürünün çoğu İslam’a aykırı ve Şeytan’a yakın olan şeylerdir. Bizim Şeytani şeyler üretirken esinleneceğimiz ilk yer tabii ki en yakınlarımızdır. Bu engel olunması gereken bir şey değildir. Aksine ben bunun olması gerektiğine inanıyorum. Bu bizim olanı geri almaktır.</p>
