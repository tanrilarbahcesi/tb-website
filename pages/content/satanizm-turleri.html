Satanizm Türleri | Tanrılar Bahçesi
Satanizm karmaşık ve çok yönlüdür. Farklı inanç biçimi ve pratiklere dayanan bir çeşitlilik hakimdir. Kimi ateisttir, kimi çoktanrılıdır, kimi İncil’deki...
satanizm, ateistik satanizm, geleneksel satanizm, teistik satanizm, satanist, luciferyanizm, luciferizm, nazi, nazizm, toplum, birey ve toplum, din, ideoloji, felsefe
<h1>SATANİZM TÜRLERİ</h1>
<img class="img-content" alt="birbirini gösteren örümcek adam meme'i" src="/img/satanizm-turleri.jpg" />
<p>Satanizm karmaşık ve çok yönlüdür. Farklı inanç biçimi ve pratiklere dayanan bir çeşitlilik hakimdir. Kimi ateisttir, kimi çoktanrılıdır, kimi İncil’deki Şeytan’a inanır. Bu sitede genellikle söz konusu ettiğim Satanizm çoktanrılıdır. Bu inanca Teistik Satanizm, Geleneksel Satanizm veya Spiritüel Satanizm de denmektedir. Spiritüel Satanizm ismi bazı kesimlerce sahiplenilmiş olsa da ateistik olmayan bütün Satanist yaklaşımlar spiritüel olduğu için bu kavramı bir gruba atfetmek doğru değildir.</p>
<p>Satanizm’in kaç türe ayrıldığına cevap vermek zordur. Çünkü Satanizm çizgileri çizilmiş sabit bir inanç değildir. Kedi kesen de sokak kedisi besleyen de kendine Satanist diyebiliyor. Hatta bireylerin kendi Satanizm anlayışları da olabilir. Hatta burada saydığım Satanist yaklaşımların içinde de çeşitli yaklaşımlar olabilir. Bu yüzden eğer Satanizm’i birden fazla kaynaktan araştırıyorsanız -ki öyle olmalıdır- herkesi aynı değerlendirmemek çok önemlidir. Birkaç popüler Satanizm yaklaşımını şu şekilde sıralayabilirim.</p>
<br />

<h2>ATEİSTİK SATANİZM</h2>
<p>Anton Szandor LaVey’in The Satanic Bible (Şeytan İncili) kitabı ile görünüm kazanmıştır. Materyalistik bir tutum mevcuttur. Bu yaklaşıma göre Şeytan gerçekte yoktur. Ancak felsefi bir temsil olarak alınır. Kişisel gelişim ve bireysel haklara ağırlık verilir. Tamamen sembolik olmak üzere Şeytani ritüeller yapılır. Church of Satan veya The Satanic Temple gibi popüler oluşumlar Ateistik Satanizm’i benimsemiştir.</p>
<br />

<h2>GELENEKSEL SATANİZM</h2>
<p>Teistik Satanizm olarak da bilinir. Bu sitede hakim olan ve benim benimsediğim anlayış budur. Çoktanrılı bir inanç mevcuttur. Şeytan’ı, insanı meydana getiren ve onun dostu olan tanrı olarak görür. Spiritüelizm bu yaklaşımda önemli bir yer tutar.</p>
<br />

<h2>LUCİFERYANİZM</h2>
<p>Roma mitolojisinde geçen Lucifer karakteri etrafında şekillenmiş ve ibrahimi geleneğe sıklıkla atıfta bulunan bir satanist yaklaşımdır. Luciferyan Satanizm ülkemizde pek yaygın değildir ancak bizde yaygın olan uygulamalar ile Luciferyan uygulamalar birbirine yakındır. Aradaki fark, bazı kavramların üzerine bizden fazla düşmeleridir. Bu yaklaşımın hakim olduğu ülkeler dertsiz ülkelerdir. Batı ülkelerinde yaşam koşulları diğer ülkelere göre daha rahat olduğu için Luciferyanizm, genelde büyük bir mücadele içermez.</p>
<br />

<h2>LUCİFERİZM</h2>
<p>Kötülük Taparlık olarak da bahsedilebilir. Bu yaklaşıma psikolojisi bozuk kimseler yaptıklarının kılıfı olarak başvurur. Felsefesi ve inanç biçimi mantıklı temeller üzerine oturtulmamıştır. Hatta felsefesi yok desek yeridir. İncildeki Şeytan’ı kabul eder ve Şeytan’ın cehennemde hapsedildiğine inanırlar.  Kötülük yapmanın kendilerini Şeytan’a yakınlaştıracağını ve kıyametten sonra Şeytan’ın onları ödüllendireceğini düşünürler. Böyle anlatınca çok saçma geldiğini biliyorum ancak böyle insanlar gerçekten var.</p>
<br />

<h2>NEO-NAZİ SATANİZM</h2>
<p>Neo-Nazi Satanizm: Naziciler kendilerini Spiritüel Satanist olarak tanıtırlar fakat Ateistik olmayan yaklaşımların neredeyse hepsi Spiritüel Satanisttir. Bu nedenle Spiritüel Satanizm kavramını Nazicilere atfetmek haksızlık olacaktır. Neo-Nazi Satanizm demeyi daha uygun görüyorum. Bu inancın spiritüel pratikleri diğer Satanist oluşumlarla neredeyse aynıdır. Ancak felsefesi oldukça marjinal bir sapma gösterir. Hitler’in aslında Satanist olduğunu ve Magnum Opus’a ulaştığı için (yani artık tanrı olduğu için :D) intihar ettiğini düşünürler. Beyaz üstünlükçülerdir. Yahudi nefreti bu yaklaşımın olmazsa olmazıdır. Joy of Satan grubu bu yaklaşımın başında gelir.</p>
